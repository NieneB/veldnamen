Wanneer het om onontgonnen en wild begroeid land gaat, hebben de mensen vaak een naam gekozen die in verband staat met het landschap zoals het er uit ziet, er zijn immers geen eigenaren waar de naam aan kan worden ontleend. Daarbij kan het bijvoorbeeld gaan om de relatieve hoogte. Je vind dat terug in al die namen met berg en vooral barg als laatste stukje.
We vinden dat bijvoorbeeld in Daasberg en Haosbarg en Meulnebarg. Hoewel het woord ‘berg’ nu door de Nederlanders wordt verbonden met een werkelijk zeer hoge bult van steen – zoals
in het buitenland – werd in Drenthe een heuvel die slechts enkele meters hoog was ook wel zo genoemd. 