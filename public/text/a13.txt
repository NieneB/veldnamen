Dal
Namen voor laagten zijn onder meer dal, laag, kuil, hol, gat en put. Uit deze grote variatie blijkt direct al dat de ene hoogte de andere
niet was en dat ook laagten onderling sterk konden verschillen. Verschillen in relatieve hoogte, vorm, landschappelijke ligging en mate van natuurlijkheid (gegraven of niet) leidden ook tot verschillen in naamgeving. Een dergelijke diversiteit was in hoge mate functioneel, niet alleen vanwege een meer efficiënte oriëntatie en onderlinge communicatie, maar zeker ook omdat elk naamtype bewust of onbewust bij de bewoners een reeks van associaties opriep over de ligging van de desbetreffende plek in het landschap, de vorm en grootte van de plek, de begroeiing die hier te verwachten viel én – nog het meest belangrijk - de mogelijkheden en onmogelijkheden die een dergelijke plek bood voor landbouwkundige exploitatie. 