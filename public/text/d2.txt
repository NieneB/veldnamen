" Maotie, heel nat bronland. Moatie komt van madeland, natte weidegrond."

Een perceel land dat (alleen) geschikt was om te ‘maaien’ kreeg in veel gevallen naam die met dat woord verband houdt: mao(d). 
 In het Nederlands vinden we dat woord als made. Omdat de uitspraak van een <d> aan het einde van een woord gelijk is aan <t> werd dikwijls ook een <t> geschreven. Dat verschijnsel werd nog versterkt door de meervoudsvorm mao(d)ten en de verkleiningsvorm mao(d)ties waardoor maod sterk werd beïnvloed door maot en men op papier dan ook gemakkelijk maat schreef. 

